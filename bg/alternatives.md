# Алтернативи

## CyclOSM

[CyclOSM](cyclosm.org) се основава на open-source проект, наречен OpenStreetMap, и изглежда има най-добро покритие на официалните велоалеи в България и международните маршрути. Той обаче **не** е достъпен чрез различните услуги на Google и следователно не съвпада с целите на този проект, които включват да е достъпен на възможно най-широко достъпен софтуер, който повечето български мобилни потребители вече имат и разбират. Освен това изглежда, че не поддържа сателитни изображения, Street и 3D изглед, които са полезни при планирането на маршрути. Все пак CyclOSM е добър ресурс, за който си струва да се допринесе, и със сигурност е по-лесно откриваем за чужденци.
CyclOSM се фокусира върху **по-обективен подход към велосипедните маршрути**, тъй като има за цел да документира съществуващата инфраструктура за велосипеди, а не да отразява субективните мнения на допринасящите към картата.

<img src="../attachments/cyclosm.png" alt="Image" width="500">

## Български НПО-та в сферата

[Велоеволюция](https://velobg.org/infrastructure/bikelines-sofia) и [Sofenhagen](sofenhagen.com) са две неправителствени организации, които през годините са публикували информация, събития и карти, които със сигурност ще са полезни за потребителите на този проект.
Конкретно Велоеволюция беше от решаващо значение за създаването на Velosofize, тъй като [Velosofize personal edition]() започна като копие за лично ползване на тяхната карта с официални велоалеи в София. Изглежда обаче, че в момента не поддържат активно съдържанието на сайта си.
Sofenhagen има карта с маршрути в западна София, която е добро допълнение към маршрутите, включени във Velosofize personal edition.

## Strava heatmap

[Страва](https://www.strava.com/maps/global-heatmap?sport=Ride&style=standard&terrain=false&labels=true&poi=true&cPhotos=true&gColor=mobileblue&gOpacity=100#7.64/42.856/25.244) е много добра алтернатива, имайки предвид огромното им количество данни, събрани от потребители, които си проследяват или качват маршрутите от тренировки в приложението. Траекториите на всички колоездачи, минали през определено място, се наслагват, за да осветят дадени пътища, алеи и т.н. Така всеки дава своя "глас" за дадени маршрути, без нуждата да се въвеждат на ръка. Бързо проличават маршрути, които човек не би открил по случайност.
На картата им излизат също:

- Велоалеи
- Обществени чешми
- Магазини за части за колела и сервизи

<img src="../attachments/strava_heatmap.png" alt="Image" width="300">

Недостатък е, че според мен има известен bias в полза на големи булеварди, които често не са по-безопасни, удобни или приятни за каране в сравнение с паралелни на тях квартални улички, но са очевидният избор за транзитно преминаващи колоездачи, които не познават района, или за много напреднали/смели колоездачи.
Също така много от функционалностите му са платени (heatmap се използва безплатно, макар и с ограничения).

## [Komoot](https://www.komoot.com/)
