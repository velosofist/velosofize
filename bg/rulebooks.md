---
title: Закони и правилници
---

**Съдържание**

- [ЗДвП - Закон за движение по пътищата](#здвп---закон-за-движение-по-пътищата)
- [БДЖ - Превоз във влак](#бдж---превоз-във-влак)
  - [Теснолинейки (Септември-Добринище)](#теснолинейки-септември-добринище)
- [ЦГМ - Превоз в градски транспорт в София](#цгм---превоз-в-градски-транспорт-в-софия)

## ЗДвП - Закон за движение по пътищата

[Източник - АПИС](https://legislation.apis.bg/doc/11110/0)

> По смисъла на този закон (...) **"Велосипед" е** пътно превозно средство най-малко с две колела, което се привежда в движение с мускулната сила на лицето, което го управлява, с изключение на инвалидните колички.

> Разд. 21, Чл. 107\
>**Пешеходец е** всеки участник в движението, който се намира на пътя извън пътно превозно средство и не извършва работа по пътя. За пешеходци се считат и лицата (...), които бутат велосипед (...)

>Разд. 3, чл. 15\
>Когато няма специално предназначена за тях пътна лента или алея, водачите на (...) велосипеди (...) може да използват за движение разположения отдясно по посоката на движението им пътен банкет, ако той е годен за това и ако това не пречи на другите участници в движението.

>Разд. 18, Чл. 79\
>За да участва в движението по пътищата (...) **всеки велосипед (...) трябва да има** изправни:
> 1. **спирачки**;
> 2. механичен или електронен **звънец** и да няма друг звуков сигнал;
> 3. за велосипеда – устройство за излъчване на бяла или жълта добре различима светлина отпред и червен светлоотразител отзад; допуска се поставянето на устройство за излъчване на червена светлина отзад;
> 4. (...)
> 5. бели или жълти светлоотразители или светлоотразяващи елементи отстрани на колелата на велосипедите.

> Разд. 18, Чл. 80\
> **Водачът на велосипед е длъжен**:
> 1. да ползва светлоотразителна жилетка при управлението му извън населените места, през тъмната част на денонощието и при намалена видимост;
> 2. да се движи възможно най-близо до дясната граница на платното за движение.

> Разд. 18, Чл. 81\
> **На водача** на [велосипед и др.] **е забранено**:
>
> 1. да се движи успоредно до друго двуколесно пътно превозно средство;
> 2. да управлява превозното средство, без да държи кормилото с ръка, както и да освобождава педалите, с които контролира превозното средство;
> 3. да се движи в непосредствена близост до друго пътно превозно средство или да се държи за него;
> 4. да превозва, тегли или тласка предмети, които пречат на управлението на превозното средство или създават опасност за другите участници в движението;
> 5. да управлява превозно средство по площите, предназначени само за пешеходци; тази забрана не се отнася за велосипедисти на възраст до 12 години.

> Разд. 18, Чл. 82.\
> Забранено е движението на велосипедисти в група за тренировка, ако пред и зад групата няма придружители с автомобил или мотоциклет.

## БДЖ - Превоз във влак

Извадка от [Превоз на велосипеди](https://www.bdz.bg/bg/a/prevoz-na-velosipedi) в официалния уебсайт на БДЖ.

<blockquote>
Превозът на велосипеди и е-тротинетки двуколки е разрешен:

- във влаковете, в съставите на които има **вагони с отделение за превоз на велосипеди** или фургони;
- във всички категории пътнически влакове – на платформата на вагоните, т.е. **предверието пред санитарния възел**. При повече пътници с велосипеди (е-тротинетки), същите се разпределят по платформите на другите вагони;
- в електромотрисните влакове – в багажното отделение (където има такова);
- в дизеловите и електрическите **мотриси "Дезиро"** – в свободната им широка част **до санитарния възел**.
  
</blockquote>

### Теснолинейки (Септември-Добринище)

[Превоз на велосипеди и ски](https://www.bdz.bg/bg/a/spetsialni-vagoni-za-prevoz-na-velosipedi-i-skiorski-prinadlezhnosti-shche-se-dvizhat-po-tesnolineykata)\
<img src="attachments/tesnolineika_wagon.jpg" alt="Alt Text" width="500">

[Маршрут](https://www.bdz.bg/bg/c/rodopska-tesnolineika)\
[Маршрут (Google Maps)](https://maps.google.com/maps/?saddr=%D0%96%D0%9F%20%D0%B3%D0%B0%D1%80%D0%B0%20%D0%A1%D0%B5%D0%BF%D1%82%D0%B5%D0%BC%D0%B2%D1%80%D0%B8&daddr=%D0%96%D0%9F%20%D0%B3%D0%B0%D1%80%D0%B0%20%D0%94%D0%BE%D0%B1%D1%80%D0%B8%D0%BD%D0%B8%D1%89%D0%B5&sort=def&dirflg=rT&hl=bg&time=00:00&date=6.04.2025&ttype=dep)\
<img src="attachments/tesnolineika_route.png" alt="Alt Text" width="500">

## ЦГМ - Превоз в градски транспорт в София

Извадки от [НАРЕДБА за реда и условията за пътуване с обществения градски транспорт на територията на Столична община](https://sofia.obshtini.bg/doc/3526687/0) достъпна на уебсайта на Столична община към 23-ти Март 2025г.

> Чл. 13. Пътуващите с редовен превозен документ имат право да превозват в превозните средства на обществения градски транспорт:
> безплатно - велосипед на обозначените и технически обезопасени места в пътническия салон на превозното средство, когато не го замърсява и не отнема предимство на пътуващите при условията на т. 2, в следните случаи:\
> а) в **последния вагон на метровлак** в метрото в делнични дни **до 07.00 и след 20.00 часа, а в почивни и празнични дни - целодневно**;\
> б) до 2 броя велосипеди в превозно средство по **автобусни линии, чиито маршрути продължават извън Околовръстен път, в делнични дни до 6.30 и след 20.00 часа, а в почивни и празнични дни - целодневно**;
>
>безплатно - ски с щеки поставени в "ски сак", сноуборд, скейтборд, сноуборд шейна, **индивидуално електрическо превозно средство с не повече от две колела в сгънато състояние или детски велосипед с помощни колела** при условие, че не създават неудобство на другите пътници;
>
> безплатно - **велосипед, превозван на велобагажник или в багажно отделение в автобус, трамвай, тролейбус или електробус, само когато са оборудвани за целта и не се замърсява превозното средство. Качването и свалянето на велосипеда се извършва на първа и последна спирка от маршрута**.
